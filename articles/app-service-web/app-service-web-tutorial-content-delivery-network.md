---
title: "Dodawanie usługi Content Delivery Network (CDN) do usługi Azure App Service | Microsoft Docs"
description: "Dodaj usługę Content Delivery Network (CDN) do usługi Azure App Service, aby buforować i dostarczać pliki statyczne z serwerów znajdujących się blisko klientów na całym świecie."
services: app-service
author: syntaxc4
ms.author: cfowler
ms.date: 05/01/2017
ms.topic: hero-article
ms.service: app-service-web
manager: erikre
ms.translationtype: Human Translation
ms.sourcegitcommit: 2db2ba16c06f49fd851581a1088df21f5a87a911
ms.openlocfilehash: 7208abc0e6eaa9067c5bb36a09e1bfd276fe0b0c
ms.contentlocale: pl-pl
ms.lasthandoff: 05/08/2017

---
# <a name="add-a-content-delivery-network-cdn-to-an-azure-app-service"></a>Dodawanie usługi Content Delivery Network (CDN) do usługi Azure App Service

Usługa [Azure Content Delivery Network (CDN)](../cdn/cdn-overview.md) buforuje zawartość statyczną sieci Web w strategicznie rozmieszczonych lokalizacjach w celu zapewnienia maksymalnej przepływności dostarczania zawartości dla użytkowników. Usługa CDN zmniejsza również obciążenie serwera w aplikacji sieci Web. W tym samouczku przedstawiono sposób dodawania usługi Azure CDN do [aplikacji sieci Web w usłudze Azure App Service](app-service-web-overview.md). 

Niniejszy samouczek zawiera informacje na temat wykonywania następujących czynności:

> [!div class="checklist"]
> * Tworzenie punktu końcowego usługi CDN.
> * Odświeżanie elementów zawartości zapisanych w pamięci podręcznej.
> * Używanie ciągów zapytań do sterowania zbuforowanymi wersjami.
> * Używanie domeny niestandardowej na potrzeby punktu końcowego usługi CDN.

Oto strona główna przykładowej statycznej witryny HTML, z którą będziesz pracować:

![Strona główna przykładowej aplikacji](media/app-service-web-tutorial-content-delivery-network/sample-app-home-page.png)

## <a name="create-the-web-app"></a>Tworzenie aplikacji sieci Web

Aby utworzyć aplikację sieci Web, z którą będziesz pracować, postępuj zgodnie z instrukcjami [tworzenie statycznej witryny HTML — szybki start](app-service-web-get-started-html.md), ale nie wykonuj kroku **Oczyszczanie zasobów**.

Po ukończeniu samouczka nie zamykaj wiersza polecenia, aby można było wdrożyć dodatkowe zmiany w aplikacji sieci Web w dalszej części tego samouczka.

### <a name="have-a-custom-domain-ready"></a>Przygotowywanie domeny niestandardowej

Do ukończenia etapu tworzenia domeny niestandardowej w tym samouczku musisz mieć dostęp do rejestru systemu DNS dostawcy domeny (np. GoDaddy). Aby na przykład dodać wpisy DNS dla domen `contoso.com` i `www.contoso.com`, musisz mieć możliwość skonfigurowania ustawień DNS dla domeny głównej `contoso.com`.

Jeśli nie masz jeszcze nazwy domeny, możesz postępować według instrukcji zawartych w [samouczku dotyczącym domeny usługi App Service](custom-dns-web-site-buydomains-web-app.md) w celu zakupienia domeny za pośrednictwem witryny Azure Portal. 

## <a name="log-in-to-the-azure-portal"></a>Logowanie do witryny Azure Portal

Otwórz przeglądarkę i przejdź do witryny [Azure Portal](https://portal.azure.com).

## <a name="create-a-cdn-profile-and-endpoint"></a>Tworzenie profilu i punktu końcowego usługi CDN

Na lewym panelu nawigacyjnym wybierz pozycję **App Services**, a następnie wybierz aplikację utworzoną w samouczku [tworzenie statycznej witryny HTML — szybki start](app-service-web-get-started-html.md).

![Wybieranie aplikacji usługi App Service w portalu](media/app-service-web-tutorial-content-delivery-network/portal-select-app-services.png)

Na stronie **App Service** w sekcji **Ustawienia** wybierz pozycję **Sieć > Skonfiguruj usługę Azure CDN dla aplikacji**.

![Wybieranie usługi CDN w portalu](media/app-service-web-tutorial-content-delivery-network/portal-select-cdn.png)

Na stronie **Azure Content Delivery Network** określ ustawienia dla **nowego punktu końcowego** zgodnie z informacjami podanymi w tabeli.

![Tworzenie profilu i punktu końcowego w portalu](media/app-service-web-tutorial-content-delivery-network/portal-new-endpoint.png)

| Ustawienie | Sugerowana wartość | Opis |
| ------- | --------------- | ----------- |
| **Profil CDN** | myCDNProfile | Wybierz pozycję **Utwórz nowy**, aby utworzyć nowy profil CDN. Profil CDN jest kolekcją punktów końcowych usługi CDN znajdujących się w tej samej warstwie cenowej. |
| **Warstwa cenowa** | Standard Akamai | [Warstwa cenowa](../cdn/cdn-overview.md#azure-cdn-features) określa dostawcę i dostępne funkcje. W tym samouczku użyto warstwy Standard Akamai. |
| **Nazwa punktu końcowego usługi CDN** | Dowolna unikatowa nazwa w domenie azureedge.net | Dostęp do zbuforowanych zasobów można uzyskać w domenie *\<nazwapunktukoncowego>.azureedge.net*.

Wybierz pozycję **Utwórz**.

Na platformie Azure zostanie utworzony profil i punkt końcowy. Nowy punkt końcowy zostanie wyświetlony na liście **Punkty końcowe**, a kiedy zostanie zaprowizowany, będzie miał stan **Uruchomiono**.

![Nowy punkt końcowy na liście](media/app-service-web-tutorial-content-delivery-network/portal-new-endpoint-in-list.png)

### <a name="test-the-cdn-endpoint"></a>Testowanie punktu końcowego usługi CDN

W przypadku wybrania warstwy cenowej Verizon propagacja punktu końcowego trwa zwykle około 90 minut. W przypadku warstwy Akamai propagacja zajmuje kilka minut.

Przykładowa aplikacja ma plik `index.html` i foldery *css*, *img* oraz *js*, które zawierają inne statyczne elementy zawartości. Ścieżki zawartości dla wszystkich tych plików są takie same w punkcie końcowym usługi CDN. Na przykład oba następujące adresy URL umożliwiają dostęp do pliku *bootstrap.css* w folderze *css*:

```
http://<appname>.azurewebsites.net/css/bootstrap.css
```

```
http://<endpointname>.azureedge.net/css/bootstrap.css
```

Jeśli w przeglądarce przejdziesz do następującego adresu URL, zobaczysz tę samą stronę, którą uruchomiono wcześniej w aplikacji sieci Web platformy Azure, ale teraz będzie ona udostępniana przez usługę CDN.

```
http://<endpointname>.azureedge.net/index.html
```

![Strona główna aplikacji przykładowej udostępnianej przez usługę CDN](media/app-service-web-tutorial-content-delivery-network/sample-app-home-page-cdn.png)

Na ilustracji widać, że usługa Azure CDN pobrała elementy zawartości oryginalnej aplikacji sieci Web i udostępnia je za pośrednictwem punktu końcowego usługi CDN. 

Odśwież tę stronę, aby się upewnić, że jest ona buforowana w usłudze CDN. Aby usługa CDN umieściła żądaną zawartość w pamięci podręcznej, czasami wymagane są dwa żądania tego samego elementu zawartości.

Aby uzyskać więcej informacji o sposobie tworzenia profilów i punktów końcowych usługi Azure CDN, zobacz [Wprowadzenie do usługi Azure CDN](../cdn/cdn-create-new-endpoint.md).

## <a name="purge-the-cdn"></a>Przeczyszczanie usługi CDN

Usługa CDN okresowo odświeża swoje zasoby z oryginalnej aplikacji sieci Web zgodnie z konfiguracją czasu wygaśnięcia (TTL). Domyślny czas wygaśnięcia wynosi 7 dni.

Czasami może zajść konieczność odświeżenia usługi CDN przed upływem czasu wygaśnięcia — na przykład podczas wdrażania zaktualizowanej zawartości w aplikacji sieci Web. Aby wyzwolić odświeżanie, można ręcznie przeczyścić zasoby usługi CDN. 

W tej części samouczka zostanie wdrożona zmiana w aplikacji sieci Web i nastąpi przeczyszczenie usługi CDN w celu wyzwolenia odświeżenia pamięci podręcznej tej usługi.

### <a name="deploy-a-change-to-the-web-app"></a>Wdrażanie zmiany w aplikacji sieci Web

Otwórz plik `index.html` i dodaj ciąg „-V2” do nagłówka H1, jak pokazano w poniższym przykładzie: 

```
<h1>Azure App Service - Sample Static HTML Site - V2</h1>
```

Zatwierdź zmianę i wdróż ją w aplikacji sieci Web.

```bash
git commit -am "version 2"
git push azure master
```

Po zakończeniu wdrażania przejdź do adresu URL aplikacji sieci Web i zobacz, czy zmiana jest widoczna.

```
http://<appname>.azurewebsites.net/index.html
```

![Ciąg V2 w tytule aplikacji sieci Web](media/app-service-web-tutorial-content-delivery-network/v2-in-web-app-title.png)

Po przejściu do adresu URL punktu końcowego usługi CDN dla strony głównej zobaczysz, że wprowadzona zmiana nie jest widoczna, ponieważ wersja zbuforowana w usłudze CDN jeszcze nie wygasła. 

```
http://<endpointname>.azureedge.net/index.html
```

![Brak ciągu V2 w tytule w usłudze CDN](media/app-service-web-tutorial-content-delivery-network/no-v2-in-cdn-title.png)

### <a name="purge-the-cdn-in-the-portal"></a>Przeczyszczanie usługi CDN w portalu

Aby w usłudze CDN wyzwolić zaktualizowanie zbuforowanej wersji, przeczyść usługę CDN.

Na lewym panelu nawigacyjnym portalu wybierz pozycję **Grupy zasobów**, a następnie wybierz grupę zasobów utworzoną na potrzeby aplikacji sieci Web (myResourceGroup).

![Wybieranie grupy zasobów](media/app-service-web-tutorial-content-delivery-network/portal-select-group.png)

Na liście zasobów wybierz punkt końcowy usługi CDN.

![Wybieranie punktu końcowego](media/app-service-web-tutorial-content-delivery-network/portal-select-endpoint.png)

W górnej części strony **Punkt końcowy** kliknij pozycję **Przeczyść**.

![Wybieranie pozycji Przeczyść](media/app-service-web-tutorial-content-delivery-network/portal-select-purge.png)

Wprowadź ścieżki zawartości, które chcesz przeczyścić. Możesz podać pełną ścieżkę, aby przeczyścić pojedynczy plik, lub segment ścieżki, aby przeczyścić i odświeżyć całą zawartość folderu. Ponieważ zmieniono plik `index.html`, upewnij się, że znajduje się on w jednej ze ścieżek.

W dolnej części strony wybierz pozycję **Przeczyść**.

![Strona przeczyszczania](media/app-service-web-tutorial-content-delivery-network/app-service-web-purge-cdn.png)

### <a name="verify-that-the-cdn-is-updated"></a>Sprawdzanie zaktualizowania usługi CDN

Poczekaj na zakończenie przetwarzania żądania przeczyszczenia (zwykle trwa to kilka minut). Aby wyświetlić bieżący stan, wybierz ikonę dzwonka w górnej części strony. 

![Powiadomienie o przeczyszczaniu](media/app-service-web-tutorial-content-delivery-network/portal-purge-notification.png)

Przejdź do adresu URL punktu końcowego usługi CDN dla pliku `index.html`, a zobaczysz, że teraz ciąg V2 jest już widoczny w tytule strony głównej. Oznacza to, że pamięć podręczna usługi CDN została odświeżona.

```
http://<endpointname>.azureedge.net/index.html
```

![Ciąg V2 w tytule w usłudze CDN](media/app-service-web-tutorial-content-delivery-network/v2-in-cdn-title.png)

Aby uzyskać więcej informacji, zobacz [Przeczyszczanie punktu końcowego usługi Azure CDN](../cdn/cdn-purge-endpoint.md). 

## <a name="use-query-strings-to-version-content"></a>Używanie ciągów zapytań do sterowania wersjami zawartości

Usługa Azure CDN oferuje następujące opcje zachowania podczas buforowania:

* Ignoruj ciągi zapytań
* Pomiń buforowanie dla ciągów zapytań
* Buforuj każdy unikatowy adres URL 

Pierwsze zachowanie jest zachowaniem domyślnym. W tym przypadku istnieje tylko jedna zbuforowana wersja elementu zawartości, niezależnie od tego, jakiego ciągu zapytania użyto w adresie URL w celu uzyskania dostępu do elementu. 

W tej części samouczka zostanie zmienione zachowanie buforowania w taki sposób, że w pamięci podręcznej będzie umieszczany każdy unikatowy adres URL.

### <a name="change-the-cache-behavior"></a>Zmienianie zachowania buforowania

W witrynie Azure Portal na stronie **Punkt końcowy usługi CDN** wybierz pozycję **Pamięć podręczna**.

Z listy rozwijanej **Zachowanie buforowania ciągu kwerendy** wybierz pozycję **Buforuj każdy unikatowy adres URL**.

Wybierz pozycję **Zapisz**.

![Wybieranie zachowania buforowania ciągów zapytań](media/app-service-web-tutorial-content-delivery-network/portal-select-caching-behavior.png)

### <a name="verify-that-unique-urls-are-cached-separately"></a>Sprawdzanie, czy unikatowe adresy URL są buforowane osobno

W przeglądarce przejdź do strony głównej w punkcie końcowym usługi CDN, ale dołącz ciąg zapytania: 

```
http://<endpointname>.azureedge.net/index.html?q=1
```

Usługa CDN zwraca bieżącą zawartość aplikacji sieci Web, w tym ciąg „V2” w nagłówku. 

Odśwież tę stronę, aby się upewnić, że jest ona buforowana w usłudze CDN. 

Otwórz plik `index.html` i zamień ciąg „V2” na „V3”, a następnie wdróż tę zmianę. 

```bash
git commit -am "version 3"
git push azure master
```

W przeglądarce przejdź do adresu URL punktu końcowego usługi CDN, korzystając z nowego ciągu zapytania, na przykład `q=2`. Usługa CDN pobierze bieżący plik `index.html` i wyświetli ciąg „V3”.  Jednak jeśli przejdziesz do punktu końcowego usługi CDN, korzystając z ciągu zapytania `q=1`, zobaczysz ciąg „V2”.

```
http://<endpointname>.azureedge.net/index.html?q=2
```

![V3 w tytule w usłudze CDN, ciąg zapytania 2](media/app-service-web-tutorial-content-delivery-network/v3-in-cdn-title-qs2.png)

```
http://<endpointname>.azureedge.net/index.html?q=1
```

![V2 w tytule w usłudze CDN, ciąg zapytania 1](media/app-service-web-tutorial-content-delivery-network/v2-in-cdn-title-qs1.png)

W tych danych wyjściowych widać, że każdy ciąg zapytania jest traktowany inaczej. Wcześniej użyto ciągu q=1, dlatego zwrócona została zbuforowana zawartość (V2). Ciąg q=2 jest nowy, więc pobierana i zwracana jest najnowsza zawartość aplikacji sieci Web (V3).

Aby uzyskać więcej informacji, zobacz [Control Azure CDN caching behavior with query strings](../cdn/cdn-query-string.md) (Sterowanie zachowaniem buforowania usługi CDN za pomocą ciągów zapytań).

## <a name="map-a-custom-domain-to-a-cdn-endpoint"></a>Mapowanie domeny niestandardowej na punkt końcowy usługi CDN

Mapowanie domeny niestandardowej na punkt końcowy usługi CDN odbywa się przez utworzenie rekordu CNAME. Rekord CNAME jest funkcją systemu DNS, która mapuje domenę źródłową na domenę docelową. Na przykład można mapować domenę `cdn.contoso.com` lub `static.contoso.com` na `contoso.azureedge.net`.

Jeśli nie masz domeny niestandardowej, możesz postępować według instrukcji zawartych w [samouczku dotyczącym domeny usługi App Service](custom-dns-web-site-buydomains-web-app.md) w celu zakupienia domeny za pośrednictwem witryny Azure Portal. 

### <a name="find-the-hostname-to-use-with-the-cname"></a>Znajdowanie nazwy hosta do użycia z rekordem CNAME

W witrynie Azure Portal na stronie **Punkt końcowy** wybierz na lewym panelu nawigacyjnym pozycję **Przegląd** i w górnej części strony wybierz przycisk **+ Domena niestandardowa**.

![Wybieranie opcji dodawania domeny niestandardowej](media/app-service-web-tutorial-content-delivery-network/portal-select-add-domain.png)

Na stronie **Dodaj domenę niestandardową** zobaczysz nazwę hosta punktu końcowego do użycia w celu utworzenia rekordu CNAME. Nazwa hosta jest tworzona na podstawie adresu URL punktu końcowego usługi CDN:  **&lt;NazwaPunktuKoncowego>.azureedge.net**. 

![Strona dodawania domeny](media/app-service-web-tutorial-content-delivery-network/portal-add-domain.png)

### <a name="configure-the-cname-with-your-domain-registrar"></a>Konfigurowanie rekordu CNAME u rejestratora domen

Przejdź do witryny sieci Web swojego rejestratora domen i znajdź sekcję tworzenia rekordów DNS. Może ona być zlokalizowana w sekcjach, takich jak **Domain Name** (Nazwa domeny), **DNS** (System DNS) lub **Name Server Management** (Zarządzanie serwerem nazw).

Znajdź sekcję zarządzania rekordami CNAME. W tym celu może być konieczne przejście do strony ustawień zaawansowanych i poszukanie słów CNAME, Alias lub Subdomains (Poddomeny).

Utwórz nowy rekord CNAME mapujący wybraną poddomenę (na przykład **static** lub **cdn**) na **nazwę hosta punktu końcowego** wyświetlaną wcześniej w portalu. 

### <a name="enter-the-custom-domain-in-azure"></a>Wprowadzanie domeny niestandardowej na platformie Azure

Powróć do strony **Dodaj domenę niestandardową** i wprowadź w oknie dialogowym domenę niestandardową, w tym poddomenę. Na przykład wprowadź wartość `cdn.contoso.com`.   
   
Platforma Azure sprawdzi, czy dla wprowadzonej nazwy domeny istnieje rekord CNAME. Jeśli rekord CNAME jest poprawny, domena niestandardowa jest weryfikowana.

Może upłynąć trochę czasu, zanim rekord CNAME zostanie rozpropagowany do serwerów nazw w Internecie. Jeśli domena nie zostanie zweryfikowana natychmiast, ale uważasz, że rekord CNAME jest poprawny, zaczekaj kilka minut i spróbuj ponownie.

### <a name="test-the-custom-domain"></a>Testowanie domeny niestandardowej

W przeglądarce przejdź do pliku `index.html`, korzystając z domeny niestandardowej (na przykład `cdn.contoso.com/index.html`), aby sprawdzić, czy wynik jest taki sam jak podczas bezpośredniego przechodzenia do adresu `<endpointname>azureedge.net/index.html`.

![Strona główna przykładowej aplikacji wyświetlona przy użyciu adresu URL domeny niestandardowej](media/app-service-web-tutorial-content-delivery-network/home-page-custom-domain.png)

Aby uzyskać więcej informacji, zobacz [Map Azure CDN content to a custom domain](../cdn/cdn-map-content-to-custom-domain.md) (Mapowanie zawartości usługi Azure CDN na domenę niestandardową).

[!INCLUDE [cli-samples-clean-up](../../includes/cli-samples-clean-up.md)]

## <a name="next-steps"></a>Następne kroki

W niniejszym samouczku zawarto informacje na temat wykonywania następujących czynności:

> [!div class="checklist"]
> * Tworzenie punktu końcowego usługi CDN.
> * Odświeżanie elementów zawartości zapisanych w pamięci podręcznej.
> * Używanie ciągów zapytań do sterowania zbuforowanymi wersjami.
> * Używanie domeny niestandardowej na potrzeby punktu końcowego usługi CDN.

Zapoznaj się z następującymi artykułami, aby dowiedzieć się, jak zoptymalizować wydajność usługi CDN.

> [!div class="nextstepaction"]
> [Poprawianie wydajności poprzez kompresowanie plików w usłudze Azure CDN](../cdn/cdn-improve-performance.md)

> [!div class="nextstepaction"]
> [Wstępne ładowanie zasobów w punkcie końcowym usługi Azure CDN](../cdn/cdn-preload-endpoint.md)


