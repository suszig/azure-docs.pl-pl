---
title: "Tworzenie aplikacji ASP.NET na platformie Azure przy użyciu usługi SQL Database | Microsoft Docs"
description: "Dowiedz się, jak uruchomić aplikację ASP.NET na platformie Azure z użyciem połączenia z usługą SQL Database."
services: app-service\web
documentationcenter: nodejs
author: cephalin
manager: erikre
editor: 
ms.assetid: 03c584f1-a93c-4e3d-ac1b-c82b50c75d3e
ms.service: app-service-web
ms.workload: web
ms.tgt_pltfrm: na
ms.devlang: csharp
ms.topic: tutorial
ms.date: 06/09/2017
ms.author: cephalin
ms.custom: mvc, devcenter
ms.openlocfilehash: bd5aa5186bdec84e1943887ef0980fa50cd26324
ms.sourcegitcommit: 9d317dabf4a5cca13308c50a10349af0e72e1b7e
ms.translationtype: HT
ms.contentlocale: pl-PL
ms.lasthandoff: 02/01/2018
---
# <a name="build-an-aspnet-app-in-azure-with-sql-database"></a>Tworzenie aplikacji ASP.NET na platformie Azure przy użyciu usługi SQL Database

Usługa [Azure Web Apps](app-service-web-overview.md) oferuje wysoce skalowalną i samonaprawialną usługę hostowaną w Internecie. W tym samouczku pokazano, jak wdrożyć opartą na danych aplikację internetową ASP.NET na platformie Azure i połączyć ją z usługą [Azure SQL Database](../sql-database/sql-database-technical-overview.md). Po zakończeniu aplikacja ASP.NET będzie działała na platformie Azure i będzie połączona z usługą SQL Database.

![Opublikowana aplikacja ASP.NET w aplikacji internetowej platformy Azure](./media/app-service-web-tutorial-dotnet-sqldatabase/azure-app-in-browser.png)

Ten samouczek zawiera informacje na temat wykonywania następujących czynności:

> [!div class="checklist"]
> * Tworzenie bazy danych SQL Database na platformie Azure
> * Łączenie aplikacji ASP.NET z usługą SQL Database
> * Wdrażanie aplikacji na platformie Azure
> * Aktualizowanie modelu danych i ponowne wdrażanie aplikacji
> * Strumieniowe przesyłanie dzienników z platformy Azure do terminala
> * Zarządzanie aplikacją w witrynie Azure Portal

[!INCLUDE [quickstarts-free-trial-note](../../includes/quickstarts-free-trial-note.md)]

## <a name="prerequisites"></a>Wymagania wstępne

W celu ukończenia tego samouczka:

* Zainstaluj program [Visual Studio 2017](https://www.visualstudio.com/downloads/) z następującymi pakietami roboczymi:
  - **Tworzenie aplikacji na platformie ASP.NET i tworzenie aplikacji internetowych**
  - **Tworzenie aplikacji na platformie Azure**

  ![Tworzenie aplikacji na platformie ASP.NET i tworzenie aplikacji internetowych oraz tworzenie aplikacji na platformie Azure (w ramach Internetu i chmury)](media/app-service-web-tutorial-dotnet-sqldatabase/workloads.png)

## <a name="download-the-sample"></a>Pobieranie przykładu

[Pobierz przykładowy projekt](https://github.com/Azure-Samples/dotnet-sqldb-tutorial/archive/master.zip).

Wyodrębnij (rozpakuj) plik *dotnet-sqldb-tutorial-master.zip*.

Przykładowy projekt zawiera podstawową aplikację [ASP.NET MVC](https://www.asp.net/mvc) CRUD (create-read-update-delete, tworzenie-odczytywanie-aktualizowanie-usuwanie) korzystającą z modelu [Code First platformy Entity Framework](/aspnet/mvc/overview/getting-started/getting-started-with-ef-using-mvc/creating-an-entity-framework-data-model-for-an-asp-net-mvc-application).

### <a name="run-the-app"></a>Uruchomienie aplikacji

Otwórz plik *dotnet-sqldb-tutorial-master/DotNetAppSqlDb.sln* w programie Visual Studio. 

Naciśnij klawisze `Ctrl+F5`, aby uruchomić aplikację bez debugowania. Aplikacja zostanie wyświetlona w domyślnej przeglądarce. Wybierz link **Utwórz nowy** i utwórz kilka elementów typu *zadanie do wykonania*. 

![Okno dialogowe Nowy projekt ASP.NET](media/app-service-web-tutorial-dotnet-sqldatabase/local-app-in-browser.png)

Przetestuj linki **Edytuj**, **Szczegóły** i **Usuń**.

Na potrzeby połączenia z bazą danych aplikacja używa kontekstu bazy danych. W tym przykładzie kontekst bazy danych używa parametrów połączenia o nazwie `MyDbConnection`. Parametry połączenia są ustawiane w pliku *Web.config*, a przywoływane w pliku *Models/MyDatabaseContext.cs*. Ta nazwa parametrów połączenia jest używana w dalszej części tego samouczka w celu połączenia aplikacji internetowej platformy Azure z usługą Azure SQL Database. 

## <a name="publish-to-azure-with-sql-database"></a>Publikowanie na platformie Azure za pomocą usługi SQL Database

W obszarze **Eksplorator rozwiązań** kliknij prawym przyciskiem myszy projekt **DotNetAppSqlDb** i wybierz polecenie **Publikuj**.

![Publikowanie z Eksploratora rozwiązań](./media/app-service-web-tutorial-dotnet-sqldatabase/solution-explorer-publish.png)

Upewnij się, że jest zaznaczona usługa **Microsoft Azure App Service**, a następnie kliknij przycisk **Publikuj**.

![Publikowanie ze strony przeglądu projektu](./media/app-service-web-tutorial-dotnet-sqldatabase/publish-to-app-service.png)

Publikowanie powoduje otwarcie okna dialogowego **Tworzenie usługi App Service**, które ułatwia tworzenie wszystkich zasobów platformy Azure potrzebnych do uruchomienia aplikacji internetowej ASP.NET na platformie Azure.

### <a name="sign-in-to-azure"></a>Logowanie do platformy Azure

W oknie dialogowym **Tworzenie usługi App Service** kliknij pozycję **Dodaj konto**, a następnie zaloguj się do swojej subskrypcji platformy Azure. Jeśli zalogowano się już do konta Microsoft, upewnij się, że to konto zawiera Twoją subskrypcję platformy Azure. Jeśli użyte do logowania konto Microsoft nie ma subskrypcji platformy Azure, kliknij je, aby dodać prawidłowe konto.
   
![Logowanie do platformy Azure](./media/app-service-web-tutorial-dotnet-sqldatabase/sign-in-azure.png)

Po zalogowaniu możesz w tym oknie dialogowym utworzyć wszystkie zasoby potrzebne dla aplikacji sieci Web platformy Azure.

### <a name="configure-the-web-app-name"></a>Konfigurowanie nazwy aplikacji internetowej

Wygenerowaną nazwę aplikacji internetowej można zachować lub zmienić na inną unikatową nazwę (prawidłowe znaki to `a-z`, `0-9` i `-`). Nazwa aplikacji internetowej jest używana jako część domyślnego adresu URL aplikacji (`<app_name>.azurewebsites.net`, gdzie `<app_name>` to nazwa aplikacji internetowej). Te nazwy muszą być unikatowe dla wszystkich aplikacji na platformie Azure. 

![Okno dialogowe Tworzenie usługi App Service](media/app-service-web-tutorial-dotnet-sqldatabase/wan.png)

> [!NOTE]
> Nie należy klikać przycisku **Utwórz**. Najpierw trzeba skonfigurować usługę SQL Database zgodnie z opisem w jednym z następnych kroków.

### <a name="create-a-resource-group"></a>Tworzenie grupy zasobów

[!INCLUDE [resource-group](../../includes/resource-group.md)]

Obok pozycji **Grupa zasobów** kliknij przycisk **Nowa**.

![Obok pozycji Grupa zasobów kliknij przycisk Nowa.](media/app-service-web-tutorial-dotnet-sqldatabase/new_rg2.png)

Nadaj grupie zasobów nazwę **myResourceGroup**.

### <a name="create-an-app-service-plan"></a>Tworzenie planu usługi App Service

[!INCLUDE [app-service-plan](../../includes/app-service-plan.md)]

Obok pozycji **Plan usługi App Service** kliknij przycisk **Nowy**. 

W oknie dialogowym **Konfiguruj plan usługi App Service** skonfiguruj nowy plan usługi App Service przy użyciu następujących ustawień:

![Tworzenie planu usługi App Service](./media/app-service-web-tutorial-dotnet-sqldatabase/configure-app-service-plan.png)

| Ustawienie  | Sugerowana wartość | Więcej informacji |
| ----------------- | ------------ | ----|
|**Plan usługi App Service**| myAppServicePlan | [Plany usługi App Service](../app-service/azure-web-sites-web-hosting-plans-in-depth-overview.md) |
|**Lokalizacja**| Europa Zachodnia | [Regiony platformy Azure](https://azure.microsoft.com/regions/?ref=microsoft.com&utm_source=microsoft.com&utm_medium=docs&utm_campaign=visualstudio) |
|**Rozmiar**| Bezpłatna | [Warstwy cenowe](https://azure.microsoft.com/pricing/details/app-service/?ref=microsoft.com&utm_source=microsoft.com&utm_medium=docs&utm_campaign=visualstudio)|

### <a name="create-a-sql-server-instance"></a>Tworzenie wystąpienia programu SQL Server

Przed utworzeniem bazy danych należy uruchomić [serwer logiczny usługi Azure SQL Database](../sql-database/sql-database-features.md). Serwer logiczny zawiera grupę baz danych zarządzanych jako grupa.

Wybierz pozycję **Eksploruj dodatkowe usługi platformy Azure**.

![Konfigurowanie nazwy aplikacji sieci Web](media/app-service-web-tutorial-dotnet-sqldatabase/web-app-name.png)

Na karcie **Usługi** kliknij ikonę **+** obok pozycji **SQL Database**. 

![Na karcie Usługi kliknij ikonę + obok pozycji SQL Database.](media/app-service-web-tutorial-dotnet-sqldatabase/sql.png)

W oknie dialogowym **Konfigurowanie bazy danych SQL** kliknij pozycję **Nowy** obok pozycji **SQL Server**. 

Zostanie wygenerowana unikatowa nazwa serwera. Ta nazwa jest używana jako część domyślnego adresu URL serwera logicznego, `<server_name>.database.windows.net`. Musi ona być unikatowa we wszystkich wystąpieniach serwera logicznego na platformie Azure. Nazwę serwera można zmienić, ale na potrzeby tego samouczka należy zachować wygenerowaną wartość.

Dodaj nazwę użytkownika i hasło administratora. Wymagania dotyczące złożoności hasła opisano w temacie [Password Policy](/sql/relational-databases/security/password-policy) (Zasady haseł).

Zapamiętaj tę nazwę użytkownika i hasło. Będziesz je później potrzebować do zarządzania wystąpieniami serwera logicznego.

![Tworzenie wystąpienia programu SQL Server](media/app-service-web-tutorial-dotnet-sqldatabase/configure-sql-database-server.png)

Kliknij przycisk **OK**. Nie zamykaj jeszcze okna dialogowego **Konfigurowanie bazy danych SQL**.

### <a name="create-a-sql-database"></a>Tworzenie bazy danych SQL

W oknie dialogowym **Konfigurowanie bazy danych SQL** wykonaj następujące czynności: 

* Nie zmieniaj wygenerowanej domyślnej wartości pola **Nazwa bazy danych**.
* W polu **Nazwa parametrów połączenia** wpisz *MyDbConnection*. Ta nazwa musi być zgodna z parametrami połączenia przywoływanymi w pliku *Models/MyDatabaseContext.cs*.
* Kliknij przycisk **OK**.

![Konfigurowanie bazy danych SQL](media/app-service-web-tutorial-dotnet-sqldatabase/configure-sql-database.png)

Utworzone zasoby zostaną wyświetlone w oknie dialogowym **Tworzenie usługi App Service**. Kliknij przycisk **Utwórz**. 

![Utworzone zasoby](media/app-service-web-tutorial-dotnet-sqldatabase/app_svc_plan_done.png)

Po zakończeniu tworzenia zasobów platformy Azure Kreator publikuje aplikację ASP.NET na platformie Azure. Uruchamiana jest domyślna przeglądarka z adresem URL wdrożonej aplikacji. 

Dodaj kilka elementów do wykonania.

![Opublikowana aplikacja ASP.NET w aplikacji internetowej platformy Azure](./media/app-service-web-tutorial-dotnet-sqldatabase/azure-app-in-browser.png)

Gratulacje! Twoja oparta na danych aplikacja ASP.NET działa w usłudze Azure App Service.

## <a name="access-the-sql-database-locally"></a>Dostęp do lokalnej bazy danych SQL Database

Program Visual Studio umożliwia łatwe eksplorowanie nowej bazy danych SQL Database oraz zarządzanie nią w narzędziu **Eksplorator obiektów SQL Server**.

### <a name="create-a-database-connection"></a>Tworzenie połączenia z bazą danych

Z menu **Widok** wybierz opcję **Eksplorator obiektów SQL Server**.

W górnej części okna **Eksplorator obiektów SQL Server** kliknij przycisk **Dodaj serwer SQL**.

### <a name="configure-the-database-connection"></a>Konfigurowanie połączenia z bazą danych

W oknie dialogowym **Połączenie** rozwiń węzeł **Azure**. Znajduje się tu lista wszystkich wystąpień bazy danych SQL na platformie Azure.

Wybierz utworzoną wcześniej bazę danych SQL. W dolnej części zostanie automatycznie wypełnione utworzone wcześniej połączenie.

Wpisz hasło administratora bazy danych (utworzone wcześniej), a następnie kliknij przycisk **Połącz**.

![Konfigurowanie połączenia z bazą danych w programie Visual Studio](./media/app-service-web-tutorial-dotnet-sqldatabase/connect-to-sql-database.png)

### <a name="allow-client-connection-from-your-computer"></a>Zezwalanie na połączenia klienckie z komputera

Zostanie otwarte okno dialogowe **Tworzenie nowej reguły zapory**. Domyślnie wystąpienie bazy danych SQL umożliwia tylko nawiązywanie połączeń z usług platformy Azure, takich jak aplikacja internetowa platformy Azure. Aby połączyć się z bazą danych, należy utworzyć regułę zapory w wystąpieniu bazy danych SQL. Reguła zapory zezwala na dostęp z publicznego adresu IP komputera lokalnego.

Okno dialogowe jest już wypełnione informacjami o publicznym adresie IP komputera.

Upewnij się, że zaznaczono opcję **Dodaj mój adres IP klienta** i kliknij przycisk **OK**. 

![Ustawianie zapory dla wystąpienia bazy danych SQL](./media/app-service-web-tutorial-dotnet-sqldatabase/sql-set-firewall.png)

Po zakończeniu tworzenia ustawienia zapory dla wystąpienia bazy danych SQL w programie Visual Studio połączenie zostanie wyświetlone w narzędziu **Eksplorator obiektów SQL Server**.

W tym miejscu można wykonywać najpopularniejsze operacje, takie jak uruchamianie zapytań, tworzenie widoków oraz procedur składowanych i inne. 

Rozwiń swoje połączenia, a następnie wybierz pozycje **Bazy danych** > **&lt;Twoja baza danych>** > **Tabele**. Kliknij prawym przyciskiem myszy tabelę `Todoes` i wybierz polecenie **Wyświetl dane**. 

![Eksplorowanie obiektów bazy danych SQL](./media/app-service-web-tutorial-dotnet-sqldatabase/explore-sql-database.png)

## <a name="update-app-with-code-first-migrations"></a>Aktualizowanie aplikacji za pomocą funkcji Migracje Code First

Znanych narzędzi programu Visual Studio można używać do aktualizowania bazy danych i aplikacji internetowej na platformie Azure. W tym kroku użyjesz funkcji Migracje Code First platformy Entity Framework do zmiany schematu bazy danych i opublikowania go na platformie Azure.

Aby uzyskać więcej informacji o używaniu migracji Code First platformy Entity Framework, zobacz [Getting Started with Entity Framework 6 Code First using MVC 5](https://docs.microsoft.com/aspnet/mvc/overview/getting-started/getting-started-with-ef-using-mvc/creating-an-entity-framework-data-model-for-an-asp-net-mvc-application) (Wprowadzenie do migracji Code First platformy Entity Framework 6 za pomocą MVC 5).

### <a name="update-your-data-model"></a>Aktualizowanie modelu danych

Otwórz plik _Models\Todo.cs_ w edytorze kodu. Dodaj następującą właściwość do klasy `ToDo`:

```csharp
public bool Done { get; set; }
```

### <a name="run-code-first-migrations-locally"></a>Lokalne uruchamianie migracji Code First

Uruchom kilka poleceń, aby zastosować aktualizacje w lokalnej bazie danych. 

W menu **Narzędzia** kliknij kolejno pozycje **Menedżer pakietów NuGet** > **Konsola menedżera pakietów**.

W oknie Konsola menedżera pakietów włącz funkcję Migracje Code First:

```PowerShell
Enable-Migrations
```

Dodaj migrację:

```PowerShell
Add-Migration AddProperty
```

Zaktualizuj lokalną bazę danych:

```PowerShell
Update-Database
```

Naciśnij klawisze `Ctrl+F5`, aby uruchomić aplikację. Przetestuj linki Edytuj, Szczegóły i Utwórz.

Jeśli aplikacja jest ładowana bez błędów, oznacza to, że działanie funkcji Migracje Code First powiodło się. Jednak Twoja strona nadal wygląda tak samo, ponieważ logika aplikacji nie korzysta jeszcze z tej nowej właściwości. 

### <a name="use-the-new-property"></a>Używanie nowej właściwości

Wprowadź zmiany kodu, aby użyć właściwości `Done`. Dla uproszczenia w tym samouczku zmienisz tylko widoki `Index` i `Create`, aby zobaczyć, jak działa właściwość.

Otwórz plik _Controllers\TodosController.cs_.

W wierszu 52 znajdź metodę `Create()` i dodaj element `Done` do listy właściwości w atrybucie `Bind`. Po zakończeniu podpis metody `Create()` będzie wyglądać podobnie do następującego kodu:

```csharp
public ActionResult Create([Bind(Include = "Description,CreatedDate,Done")] Todo todo)
```

Otwórz plik _Views\Todos\Create.cshtml_.

W kodzie Razor powinien zostać wyświetlony element `<div class="form-group">` korzystający z metody `model.Description`, a następnie inny element `<div class="form-group">` korzystający z metody `model.CreatedDate`. Bezpośrednio po tych dwóch elementach dodaj kolejny element `<div class="form-group">` korzystający z metody `model.Done`:

```csharp
<div class="form-group">
    @Html.LabelFor(model => model.Done, htmlAttributes: new { @class = "control-label col-md-2" })
    <div class="col-md-10">
        <div class="checkbox">
            @Html.EditorFor(model => model.Done)
            @Html.ValidationMessageFor(model => model.Done, "", new { @class = "text-danger" })
        </div>
    </div>
</div>
```

Otwórz plik _Views\Todos\Index.cshtml_.

Wyszukaj pusty element `<th></th>`. Bezpośrednio nad tym elementem dodaj następujący kod Razor:

```csharp
<th>
    @Html.DisplayNameFor(model => model.Done)
</th>
```

Znajdź element `<td>` zawierający metody pomocnicze `Html.ActionLink()`. _Powyżej_ tego elementu `<td>` dodaj kolejny element `<td>` z następującym kodem Razor:

```csharp
<td>
    @Html.DisplayFor(modelItem => item.Done)
</td>
```

To już wszystko, czego potrzebujesz, aby zobaczyć zmiany w widokach `Index` i `Create`. 

Naciśnij klawisze `Ctrl+F5`, aby uruchomić aplikację.

Teraz możesz dodać element do wykonania i zaznaczyć pole **Gotowe**. Następnie powinien zostać on wyświetlony na stronie głównej jako ukończony. Pamiętaj, że widok `Edit` nie zawiera pola `Done`, ponieważ nie zmieniono widoku `Edit`.

### <a name="enable-code-first-migrations-in-azure"></a>Włączanie funkcji Migracje Code First na platformie Azure

Teraz, gdy zmiany kodu zaczęły obowiązywać (łącznie z migracją bazy danych), należy je opublikować w aplikacji internetowej platformy Azure, a także zaktualizować bazę danych SQL Database o funkcję Migracje Code First.

Podobnie jak wcześniej kliknij projekt prawym przyciskiem myszy i wybierz polecenie **Publikuj**.

Kliknij pozycję **Ustawienia**, aby otworzyć Kreatora publikacji.

![Otwieranie ustawień publikowania](./media/app-service-web-tutorial-dotnet-sqldatabase/publish-settings.png)

W Kreatorze kliknij pozycję **Dalej**.

Upewnij się, że parametry połączenia z bazą danych SQL Database są wypełnione w obszarze **MyDatabaseContext (MyDbConnection)**. Może być konieczne wybranie z listy rozwijanej bazy danych **myToDoAppDb**. 

Wybierz pozycję **Wykonaj migracje Code First (wywoływane po uruchomieniu aplikacji)**, a następnie kliknij przycisk **Zapisz**.

![Włączanie funkcji Migracje Code First w aplikacji internetowej platformy Azure](./media/app-service-web-tutorial-dotnet-sqldatabase/enable-migrations.png)

### <a name="publish-your-changes"></a>Publikowanie zmian

Teraz, po włączeniu funkcji Migracje Code First w aplikacji internetowej platformy Azure, opublikuj zmiany kodu.

Na stronie publikowania kliknij przycisk **Publikuj**.

Spróbuj ponownie dodać elementy do wykonania i wybierz pozycję **Gotowe**. Elementy te powinny być teraz widoczne na stronie głównej jako elementy ukończone.

![Aplikacja internetowa platformy Azure po zakończeniu migracji Code First](./media/app-service-web-tutorial-dotnet-sqldatabase/this-one-is-done.png)

Nadal wyświetlane są wszystkie istniejące elementy do wykonania. Po ponownym opublikowaniu aplikacji ASP.NET dane istniejące w bazie danych SQL Database nie zostaną utracone. Ponadto funkcja Migracje Code First zmienia tylko schemat danych, a istniejące dane pozostają niezmienione.


## <a name="stream-application-logs"></a>Przesyłanie strumieniowe dzienników aplikacji

Komunikaty dotyczące śledzenia można przesyłać strumieniowo bezpośrednio z aplikacji internetowej platformy Azure do programu Visual Studio.

Otwórz plik _Controllers\TodosController.cs_.

Każda akcja rozpoczyna się od metody `Trace.WriteLine()`. Na przykładzie tego kodu pokazano, jak dodać komunikaty śledzenia do aplikacji internetowej platformy Azure.

### <a name="open-server-explorer"></a>Otwieranie Eksploratora serwera

Z menu **Widok** wybierz opcję **Eksplorator serwera**. W oknie **Eksplorator serwera** można skonfigurować rejestrowanie dla aplikacji internetowej platformy Azure. 

### <a name="enable-log-streaming"></a>Włączanie przesyłania strumieniowego dzienników

W oknie **Eksplorator serwera** rozwiń węzeł **Azure** > **App Service**.

Rozwiń grupę zasobów **myResourceGroup**, która została utworzona podczas tworzenia aplikacji internetowej platformy Azure za pierwszym razem.

Kliknij prawym przyciskiem myszy aplikację internetową platformy Azure i wybierz polecenie **Wyświetl dzienniki przesyłania strumieniowego**.

![Włączanie przesyłania strumieniowego dzienników](./media/app-service-web-tutorial-dotnet-sqldatabase/stream-logs.png)

Dzienniki są teraz przesyłane strumieniowo do okna **Dane wyjściowe**. 

![Przesyłanie strumieniowe dzienników w oknie Dane wyjściowe](./media/app-service-web-tutorial-dotnet-sqldatabase/log-streaming-pane.png)

Żadne komunikaty śledzenia nie są jednak jeszcze widoczne. Dzieje się tak, ponieważ kiedy po raz pierwszy wybierzesz polecenie **Wyświetl dzienniki przesyłania strumieniowego**, aplikacja internetowa platformy Azure ustawia poziom śledzenia na wartość `Error`, co sprawia, że rejestrowane są tylko zdarzenia błędu (za pomocą metody `Trace.TraceError()`).

### <a name="change-trace-levels"></a>Zmienianie poziomu śledzenia

W celu zmiany poziomu śledzenia w taki sposób, aby w danych wyjściowych znajdowały się inne komunikaty śledzenia, wróć do okna **Eksplorator serwera**.

Kliknij ponownie prawym przyciskiem myszy aplikację internetową platformy Azure i wybierz polecenie **Wyświetl ustawienia**.

Z listy rozwijanej **Rejestrowanie aplikacji (System plików)** wybierz pozycję **Pełne**. Kliknij pozycję **Zapisz**.

![Zmienianie poziomu śledzenia na Pełne](./media/app-service-web-tutorial-dotnet-sqldatabase/trace-level-verbose.png)

> [!TIP]
> Możesz eksperymentować z różnymi poziomami śledzenia, aby zobaczyć, jakie rodzaje komunikatów są wyświetlane dla poszczególnych poziomów. Na przykład na poziomie **Informacyjne** dostępne są wszystkie dzienniki utworzone za pomocą metod `Trace.TraceInformation()`, `Trace.TraceWarning()` i `Trace.TraceError()`, ale niedostępne są dzienniki utworzone za pomocą metody `Trace.WriteLine()`.
>
>

W przeglądarce przejdź ponownie do swojej aplikacji internetowej pod adresem *http://&lt;nazwa aplikacji>. azurewebsites.net*, a następnie spróbuj kliknąć kilka opcji aplikacji listy zadań do wykonania na platformie Azure. Komunikaty śledzenia są teraz przesyłane strumieniowo do okna **Dane wyjściowe** w programie Visual Studio.

```console
Application: 2017-04-06T23:30:41  PID[8132] Verbose     GET /Todos/Index
Application: 2017-04-06T23:30:43  PID[8132] Verbose     GET /Todos/Create
Application: 2017-04-06T23:30:53  PID[8132] Verbose     POST /Todos/Create
Application: 2017-04-06T23:30:54  PID[8132] Verbose     GET /Todos/Index
```



### <a name="stop-log-streaming"></a>Zatrzymywanie przesyłania strumieniowego dzienników

Aby zatrzymać usługę przesyłania strumieniowego dzienników, kliknij przycisk **Zatrzymaj monitorowanie** w oknie **Dane wyjściowe**.

![Zatrzymywanie przesyłania strumieniowego dzienników](./media/app-service-web-tutorial-dotnet-sqldatabase/stop-streaming.png)

## <a name="manage-your-azure-web-app"></a>Zarządzanie aplikacją internetową platformy Azure

Przejdź do witryny [Azure Portal](https://portal.azure.com), aby wyświetlić utworzoną aplikację internetową. 



W lewym menu kliknij pozycję **App Service**, a następnie kliknij nazwę swojej aplikacji sieci Web platformy Azure.

![Nawigacja w portalu do aplikacji sieci Web platformy Azure](./media/app-service-web-tutorial-dotnet-sqldatabase/access-portal.png)

Zostanie otwarta strona Twojej aplikacji internetowej. 

Domyślnie w portalu jest wyświetlana strona **Przegląd**. Ta strona udostępnia widok sposobu działania aplikacji. Tutaj możesz również wykonywać podstawowe zadania zarządzania, takie jak przeglądanie, zatrzymywanie, uruchamianie, ponowne uruchamianie i usuwanie. Na kartach po lewej stronie strony są pokazane poszczególne strony konfiguracji, które można otworzyć. 

![Strona usługi App Service w witrynie Azure Portal](./media/app-service-web-tutorial-dotnet-sqldatabase/web-app-blade.png)

[!INCLUDE [Clean up section](../../includes/clean-up-section-portal-web-app.md)]

<a name="next"></a>

## <a name="next-steps"></a>Następne kroki

W niniejszym samouczku zawarto informacje na temat wykonywania następujących czynności:

> [!div class="checklist"]
> * Tworzenie bazy danych SQL Database na platformie Azure
> * Łączenie aplikacji ASP.NET z usługą SQL Database
> * Wdrażanie aplikacji na platformie Azure
> * Aktualizowanie modelu danych i ponowne wdrażanie aplikacji
> * Strumieniowe przesyłanie dzienników z platformy Azure do terminala
> * Zarządzanie aplikacją w witrynie Azure Portal

Przejdź do następnego samouczka, aby dowiedzieć się, jak zamapować niestandardową nazwę DNS na aplikację internetową.

> [!div class="nextstepaction"]
> [Map an existing custom DNS name to Azure Web Apps (Mapowanie istniejącej niestandardowej nazwy DNS na aplikacje internetowe platformy Azure)](app-service-web-tutorial-custom-domain.md)
