---
title: "Federowanie wielu wystąpień usługi Azure AD przy użyciu jednego wystąpienia usługi AD FS | Microsoft Docs"
description: "Z tego dokumentu dowiesz się, jak federować wiele wystąpień usługi Azure AD przy użyciu jednego wystąpienia usługi AD FS."
keywords: federate, ADFS, AD FS, multiple tenants, single AD FS, one ADFS, multi-tenant federation, multi-forest adfs, aad connect, federation, cross-tenant federation
services: active-directory
documentationcenter: 
author: anandyadavmsft
manager: femila
editor: 
ms.assetid: 
ms.service: active-directory
ms.workload: identity
ms.tgt_pltfrm: na
ms.devlang: na
ms.topic: get-started-article
ms.date: 07/17/2017
ms.author: anandy; billmath
ms.translationtype: Human Translation
ms.sourcegitcommit: 757d6f778774e4439f2c290ef78cbffd2c5cf35e
ms.openlocfilehash: 22f2bcfdd8c3978a6924c8c8cdea2744001000fe
ms.contentlocale: pl-pl
ms.lasthandoff: 04/10/2017

---

#<a name="federate-multiple-instances-of-azure-ad-with-single-instance-of-ad-fs"></a>Federowanie wielu wystąpień usługi Azure AD przy użyciu jednego wystąpienia usługi AD FS

Pojedyncza farma usługi AD FS o wysokiej dostępności może federować wiele lasów, jeśli istnieje między nimi dwukierunkowa relacja zaufania. Te lasy mogą, ale nie muszą, odpowiadać tej samej usłudze Azure Active Directory. Ten artykuł zawiera instrukcje dotyczące konfigurowania federacji między pojedynczym wdrożeniem usługi AD FS i co najmniej dwoma lasami synchronizującymi dane z różnymi usługami Azure AD.

![Federacja wielu dzierżaw z jedną usługą AD FS](media/active-directory-aadconnectfed-single-adfs-multitenant-federation/concept.png)
 
> [!NOTE]
> W tym scenariuszu nie jest obsługiwane zapisywanie zwrotne urządzeń ani automatyczne dołączanie urządzeń.

> [!NOTE]
> W celu skonfigurowania federacji w tym scenariuszu nie można użyć programu Azure AD Connect, ponieważ ten program umożliwia konfigurowanie federacji dla domen w pojedynczej usłudze Azure AD.

##<a name="steps-for-federating-ad-fs-with-multiple-azure-ad"></a>Kroki umożliwiające federowanie usługi AD FS z wieloma usługami Azure AD

Na potrzeby tej procedury przyjmij, że domena contoso.com w usłudze Azure Active Directory contoso.onmicrosoft.com jest już sfederowana z lokalną usługą AD FS zainstalowaną w lokalnym środowisku Active Directory contoso.com. Fabrikam.com to domena w usłudze Azure Active Directory fabrikam.onmicrosoft.com.

##<a name="step-1-establish-a-two-way-trust"></a>Krok 1. Ustanów dwukierunkową relację zaufania
 
Aby usługa AD FS w domenie contoso.com mogła uwierzytelniać użytkowników w domenie fabrikam.com, między domenami contoso.com i fabrikam.com musi istnieć dwukierunkowa relacja zaufania. Postępuj zgodnie z wytycznymi w tym [artykule](https://technet.microsoft.com/library/cc816590.aspx), aby ustanowić dwukierunkową relację zaufania.
 
##<a name="step-2-modify-contosocom-federation-settings"></a>Krok 2. Zmodyfikuj ustawienia federacji domeny contoso.com 
 
Domyślny wystawca ustawiany dla jednej domeny sfederowanej z usługą AD FS to „http://nazwa_FQDN_ADFS/adfs/services/trust”, na przykład „http://fs.contoso.com/adfs/services/trust”. Usługa Azure Active Directory wymaga unikatowego wystawcy dla każdej domeny federacyjnej. Ponieważ ta sama usługa AD FS będzie federować dwie domeny, wartość wystawcy należy zmodyfikować tak, aby była unikatowa dla każdej domeny federowanej przez usługę AD FS z usługą Azure Active Directory. 
 
Na serwerze usługi AD FS otwórz program Azure AD PowerShell i wykonaj następujące czynności:
 
Nawiąż połączenie z usługą Azure Active Directory zawierającą domenę contoso.com (Connect-MsolService). Zaktualizuj ustawienia federacji domeny contoso.com (Update-MsolFederatedDomain -DomainName contoso.com –SupportMultipleDomain)
 
Wystawca w ustawieniu federacji domeny zostanie zmieniony na „http://contoso.com/adfs/services/trust”, a dla relacji zaufania jednostki uzależnionej usługi Azure AD zostanie dodana reguła dotycząca oświadczeń wydawania, aby wystawić prawidłową wartość issuerId na podstawie sufiksu UPN.
 
##<a name="step-3-federate-fabrikamcom-with-ad-fs"></a>Krok 3. Sfederuj domenę fabrikam.com z usługą AD FS
 
W sesji programu Azure AD PowerShell wykonaj następujące czynności: nawiąż połączenie z usługą Azure Active Directory, która zawiera domenę fabrikam.com

    Connect-MsolService
Konwertuj domenę zarządzaną fabrikam.com na domenę federacyjną:

    Convert-MsolDomainToFederated -DomainName anandmsft.com -Verbose -SupportMultipleDomain
 
Powyższa operacja spowoduje sfederowanie domeny fabrikam.com z tą samą usługą AD FS. Ustawienia domeny możesz sprawdzić za pomocą polecenia Get-MsolDomainFederationSettings dla obu domen.

## <a name="next-steps"></a>Następne kroki
[Łączenie usługi Active Directory z usługą Azure Active Directory](active-directory-aadconnect.md)

