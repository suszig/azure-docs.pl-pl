---
title: "Tworzenie zasobów do używania z usługą Azure Site Recovery | Microsoft Docs"
description: "Dowiedz się, jak przygotować platformę Azure do replikacji maszyn lokalnych przy użyciu usługi Azure Site Recovery."
services: site-recovery
author: rayne-wiselman
ms.service: site-recovery
ms.topic: tutorial
ms.date: 01/16/2018
ms.author: raynew
ms.custom: MVC
ms.openlocfilehash: 2f6ff1d30eef1fe34e55457d9bdd4295804ec16a
ms.sourcegitcommit: 12fa5f8018d4f34077d5bab323ce7c919e51ce47
ms.translationtype: HT
ms.contentlocale: pl-PL
ms.lasthandoff: 02/23/2018
---
# <a name="prepare-azure-resources-for-replication-of-on-premises-machines"></a>Przygotowywanie zasobów platformy Azure do replikacji maszyn lokalnych

 Usługa [Azure Site Recovery](site-recovery-overview.md) przyczynia się do strategii związanej z ciągłością biznesową i odzyskiwaniem po awarii (BCDR, business continuity and disaster recovery) przez zapewnienie niezawodnego działania aplikacji biznesowych podczas planowanych lub nieplanowanych przestojów. Usługa Site Recovery zarządza odzyskiwaniem po awarii maszyn lokalnych i maszyn wirtualnych platformy Azure, a także organizuje to odzyskiwanie. Obejmuje to replikację, przechodzenie w tryb failover i odzyskiwanie.

W tym samouczku przedstawiono sposób przygotowania składników platformy Azure w przypadku replikowania lokalnych maszyn wirtualnych (korzystających z funkcji Hyper-V lub oprogramowania VMware) bądź serwerów fizycznych z systemami Windows i Linux do platformy Azure. Ten samouczek zawiera informacje na temat wykonywania następujących czynności:

> [!div class="checklist"]
> * Sprawdzanie, czy konto ma uprawnienia do replikacji.
> * Utworzenie konta magazynu platformy Azure.
> * Konfigurowanie sieci platformy Azure. Gdy maszyny wirtualne są tworzone po przejściu w tryb failover, dołączają one do sieci platformy Azure.

Jeśli nie masz subskrypcji platformy Azure, przed rozpoczęciem utwórz [bezpłatne konto](https://azure.microsoft.com/pricing/free-trial/).

## <a name="sign-in-to-azure"></a>Logowanie do platformy Azure

Zaloguj się w [Portalu Azure](http://portal.azure.com).

## <a name="verify-account-permissions"></a>Sprawdzanie uprawnień konta

Jeśli bezpłatne konto platformy Azure zostało właśnie utworzone, jesteś administratorem subskrypcji. Jeśli nie jesteś administratorem subskrypcji, współpracuj z administratorem w celu przypisania potrzebnych uprawnień. Aby włączyć replikację dla nowej maszyny wirtualnej, konieczne jest posiadanie następujących uprawnień:

- Tworzenie maszyny wirtualnej w wybranej grupie zasobów.
- Tworzenie maszyny wirtualnej w wybranej sieci wirtualnej.
- Zapis na wybranym koncie magazynu.

Wbudowana rola „Współautor maszyny wirtualnej” ma te uprawnienia. Musisz mieć również uprawnienie do zarządzania operacjami usługi Site Recovery. Rola „Współautor usługi Site Recovery” ma wszystkie uprawnienia wymagane do zarządzania operacjami usługi Site Recovery w magazynie usługi Recovery Services.

## <a name="create-a-storage-account"></a>Tworzenie konta magazynu

Obrazy replikowanych maszyn są przechowywane w usłudze Azure Storage. Maszyny wirtualne Azure są tworzone na podstawie magazynu w momencie przejścia w tryb failover ze środowiska lokalnego do platformy Azure.

1. W menu witryny [Azure Portal](https://portal.azure.com) wybierz pozycję **Nowy** > **Storage** > **Konto usługi Storage**.
2. W obszarze **Tworzenie konta magazynu** wprowadź nazwę konta. Na potrzeby tego samouczka użyj nazwy **contosovmsacct1910171607**. Nazwa musi mieć od 3 do 24 znaków długości, zawierać wyłącznie cyfry i małe litery oraz musi być unikatowa w obrębie platformy Azure.
3. W obszarze **Model wdrażania** wybierz opcję **Resource Manager**.
4. W obszarze **Rodzaj konta** wybierz opcję **Ogólnego przeznaczenia**. W obszarze **Wydajność** wybierz opcję **Standardowa**. Nie wybieraj magazynu obiektów blob.
5. W obszarze **Replikacja** wybierz domyślny **Magazyn geograficznie nadmiarowy z dostępem do odczytu** jako opcję nadmiarowości magazynu.
6. W obszarze **Subskrypcja** wybierz subskrypcję, w ramach której chcesz utworzyć nowe konto magazynu.
7. W obszarze **Grupa zasobów** wprowadź nową nazwę grupy zasobów. Grupa zasobów platformy Azure to logiczny kontener przeznaczony do wdrażania zasobów platformy Azure i zarządzania nimi. Na potrzeby tych samouczków użyj nazwy **ContosoRG**.
8. W obszarze **Lokalizacja** wybierz lokalizację geograficzną dla swojego konta magazynu. Konto magazynu musi znajdować się w tym samym regionie, co magazyn usługi Recovery Services. Na potrzeby tych samouczków użyj regionu **Europa Zachodnia**.

   ![Tworzenie konta magazynu](media/tutorial-prepare-azure/create-storageacct.png)

9. Wybierz pozycję **Utwórz**, aby utworzyć konto magazynu.

## <a name="create-a-vault"></a>Tworzenie magazynu

1. W witrynie Azure Portal wybierz pozycję **Utwórz zasób** > **Monitorowanie i zarządzanie** > **Backup i Site Recovery**.
2. W polu **Nazwa** wprowadź przyjazną nazwę identyfikującą magazyn. Na potrzeby tego samouczka użyj nazwy **ContosoVMVault**.
3. W obszarze **Grupa zasobów** wybierz istniejącą grupę zasobów o nazwie **contosoRG**.
4. W obszarze **Lokalizacja** wprowadź region platformy Azure **Europa Zachodnia**, który jest używany w tym zestawie samouczków.
5. Aby szybko uzyskać dostęp do magazynu z poziomu pulpitu nawigacyjnego, wybierz pozycję **Przypnij do pulpitu nawigacyjnego** > **Utwórz**.

   ![Tworzenie nowego magazynu](./media/tutorial-prepare-azure/new-vault-settings.png)

   Nowy magazyn będzie wyświetlany w sekcji **Pulpit nawigacyjny** > **Wszystkie zasoby** oraz na stronie głównej **Magazyny usług Recovery Services**.

## <a name="set-up-an-azure-network"></a>Konfiguracja sieci platformy Azure

Gdy maszyny wirtualne platformy Azure są tworzone na podstawie magazynu po przejściu w tryb failover, dołączają one do tej sieci.

1. W witrynie [Azure Portal](https://portal.azure.com) wybierz pozycję **Utwórz zasób** > **Sieć** > **Sieć wirtualna**.
2. Jako model wdrażania pozostaw wybraną pozycję **Resource Manager**. Wdrażanie przy użyciu usługi Resource Manager jest preferowanym modelem wdrażania. Następnie wykonaj następujące czynności:

   a. W obszarze **Nazwa** wprowadź nazwę sieci. Nazwa musi być unikatowa w obrębie grupy zasobów platformy Azure. Użyj nazwy **ContosoASRnet**.

   b. W obszarze **Grupa zasobów** użyj istniejącej grupy zasobów **contosoRG**.

   d. W obszarze **Zakres adresów** wprowadź zakres adresów sieciowych **10.0.0.0/24**.

   d. W tym samouczku podsieć nie jest wymagana.

   e. W obszarze **Subskrypcja** wybierz subskrypcję, w ramach której chcesz utworzyć sieć.

   f. W obszarze **Lokalizacja** wybierz pozycję **Europa Zachodnia**. Sieć musi znajdować się w tym samym regionie co magazyn Usług odzyskiwania.

3. Wybierz pozycję **Utwórz**.

   ![Tworzenie sieci wirtualnej](media/tutorial-prepare-azure/create-network.png)

   Utworzenie sieci wirtualnej zajmuje kilka sekund. Po utworzeniu sieć jest wyświetlana na pulpicie nawigacyjnym witryny Azure Portal.

## <a name="next-steps"></a>Następne kroki

> [!div class="nextstepaction"]
> [Przygotowywanie lokalnej infrastruktury VMware do odzyskiwania po awarii na platformie Azure](tutorial-prepare-on-premises-vmware.md)
