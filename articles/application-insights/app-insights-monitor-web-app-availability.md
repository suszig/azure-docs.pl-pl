---
title: "Monitorowanie dostępności i czasu odpowiedzi dowolnej witryny sieci Web | Microsoft Docs"
description: "Konfigurowanie testów sieci Web w usłudze Application Insights. Otrzymywanie alertów, kiedy witryna sieci Web staje się niedostępna lub wolno odpowiada."
services: application-insights
documentationcenter: 
author: SoubhagyaDash
manager: carmonm
ms.assetid: 46dc13b4-eb2e-4142-a21c-94a156f760ee
ms.service: application-insights
ms.workload: tbd
ms.tgt_pltfrm: ibiza
ms.devlang: na
ms.topic: get-started-article
ms.date: 05/25/2017
ms.author: mbullwin
ms.openlocfilehash: afe37dd1fcf2b663f3bf97d04b187b356381f3f3
ms.sourcegitcommit: b07d06ea51a20e32fdc61980667e801cb5db7333
ms.translationtype: HT
ms.contentlocale: pl-PL
ms.lasthandoff: 12/08/2017
---
# <a name="monitor-availability-and-responsiveness-of-any-web-site"></a>Monitorowanie dostępności i czasu odpowiedzi dowolnej witryny sieci Web
Po wdrożeniu aplikacji sieci Web lub witryny sieci Web na dowolnym serwerze możesz skonfigurować testy, aby monitorować jej dostępność i czas odpowiedzi. Usługa [Azure Application Insights](app-insights-overview.md) wysyła żądania sieci Web do aplikacji w regularnych odstępach czasu z punktów na całym świecie. Jeśli aplikacja będzie odpowiadać powoli lub wcale, usługa powiadomi Cię o tym za pomocą alertu.

Testy dostępności możesz skonfigurować dla dowolnego punktu końcowego protokołów HTTP lub HTTPS, który jest dostępny za pośrednictwem publicznej sieci Internet. Do testowanej witryny sieci Web nie trzeba niczego dodawać. Nie musi być to nawet Twoja witryna: możesz testować usługę interfejsu API REST, od której zależy Twoja praca.

Istnieją dwa rodzaje testów dostępności:

* [Test ping adresu URL](#create): prosty test, który można utworzyć w portalu Azure.
* [Wieloetapowy test sieci Web](#multi-step-web-tests): tworzony w programie Visual Studio Enterprise i przekazywany do portalu.

Dla każdego zasobu aplikacji możesz utworzyć maksymalnie 100 testów dostępności.

## <a name="create"></a>1. Otwieranie zasobu dla własnych raportów testów dostępności

**Jeśli już skonfigurowano usługę Application Insights** dla aplikacji sieci Web, otwórz zasób usługi Application Insights w witrynie [Azure Portal](https://portal.azure.com).

**Lub jeśli chcesz zobaczyć raporty w nowym zasobie**, zaloguj się do platformy [Microsoft Azure](http://azure.com), przejdź do witryny [Azure Portal](https://portal.azure.com) i utwórz zasób usługi Application Insights.

![Nowy > Application Insights](./media/app-insights-monitor-web-app-availability/11-new-app.png)

Kliknij pozycję **Wszystkie zasoby**, aby otworzyć blok Omówienie dla nowego zasobu.

## <a name="setup"></a>2. Tworzenie testu ping adresu URL
Otwórz blok Dostępność i dodaj test.

![Podaj przynajmniej adres URL swojej witryny sieci Web](./media/app-insights-monitor-web-app-availability/13-availability.png)

* **Adres URL** może odnosić się do dowolnej strony sieci Web, którą chcesz przetestować, ale musi być widoczny w publicznym Internecie. Adres URL może zawierać ciąg zapytania. Możesz więc np. szybko sprawdzić działanie bazy danych. Jeśli adres URL jest rozpoznawany jako przekierowanie, zostanie prześledzonych maksymalnie 10 przekierowań.
* **Analizuj zależne żądania**: po zaznaczeniu tej opcji test zażąda obrazów, skryptów, plików stylów i innych plików, które są częścią testowanej strony sieci Web. Rejestrowany czas odpowiedzi obejmuje czas poświęcony na pobieranie tych plików. Test zakończy się niepowodzeniem, jeśli nie uda się pobrać tych zasobów w ramach limitu czasu dla całego testu. 

    Jeśli pole opcji nie zostanie zaznaczone, test zażąda tylko pliku pod podanym adresem URL.
* **Włącz ponawianie próby**: zaznaczenie pola tej opcji spowoduje, że nieudany test zostanie ponowiony po krótkim czasie. Błąd jest zgłaszany dopiero wtedy, gdy trzy kolejne próby się nie powiodą. Kolejne testy są następnie wykonywane ze zwykłą częstotliwością. Ponawianie prób jest tymczasowo wstrzymane do czasu następnego sukcesu. Ta reguła jest stosowana niezależnie w każdej lokalizacji testu. Ta opcja jest zalecana. Średnio około 80% błędów znika po ponowieniu testu.
* **Częstotliwość testu**: określa, jak często wykonywane są testy w poszczególnych lokalizacjach testowych. Przy częstotliwości równej 5 minut i 5 lokalizacjach testu witryna będzie testowana średnio co minutę.
* **Lokalizacje testu** są to miejsca, z których nasze serwery wysyłają żądania sieci Web do Twojego adresu URL. Wybierz więcej niż jedną lokalizację, aby móc odróżnić problemy z witryną od problemów z siecią. Wybrać można maksymalnie 16 lokalizacji.
* **Kryteria powodzenia**:

    **Limit czasu testu**: zmniejsz tę wartość, aby otrzymywać alerty o powolnych odpowiedziach. Test jest uznawany za błąd, jeśli w tym okresie nie odebrano odpowiedzi z witryny. W przypadku wybrania opcji **Analizuj zależne żądania** wszystkie obrazy, pliki stylów, skrypty i inne zasoby zależne muszą zostać odebrane w tym okresie.

    **Odpowiedź HTTP**: zwrócony kod stanu, który będzie uznawany za sukces. Kod 200 oznacza, że została zwrócona normalna strona sieci Web.

    **Zgodność zawartości**: ciąg znaków, np. „Witaj!” Sprawdzamy, czy w każdej odpowiedzi występuje dokładna zgodność pod względem wielkości liter. Musi to być zwykły ciąg znaków bez symboli wieloznacznych. Pamiętaj, że w razie zmiany zawartości strony może być konieczne zaktualizowanie tego ciągu.
* **Alerty** są domyślnie wysyłane, jeśli błędy występują w trzech lokalizacjach przez ponad pięć minut. Błąd w jednej lokalizacji prawdopodobnie wynika z problemu z siecią, a nie z witryną. Próg błędu można jednak zmienić na mniej lub bardziej wrażliwy. Zmienić można też adresata wiadomości e-mail z alertami.

    Skonfigurować można również [element webhook](../monitoring-and-diagnostics/insights-webhooks-alerts.md), który jest wywoływany w momencie zgłoszenia alertu. Należy jednak pamiętać, że obecnie parametry zapytania nie są przekazywane jako właściwości.

### <a name="test-more-urls"></a>Testowanie większej liczby adresów URL
Dodaj więcej testów. Na przykład oprócz testowania strony głównej możesz sprawdzić, czy działa baza danych, testując adres URL dla wyszukiwania.


## <a name="monitor"></a>3. Wyświetlanie wyników testów dostępności

Po kilku minutach kliknij pozycję **Odśwież**, aby zobaczyć wyniki testu. 

![Podsumowanie wyników w bloku głównym](./media/app-insights-monitor-web-app-availability/14-availSummary-3.png)

Wykres punktowy przedstawia przykłady wyników testów, które zawierają szczegóły diagnostycznego kroku testu. Aparat testowy przechowuje szczegółowe informacje diagnostyczne dla testów z błędami. W przypadku udanych testów szczegółowe informacje diagnostyczne są przechowywane dla podzbioru wykonań. Umieść kursor na zielonych/czerwonych kropkach, aby zobaczyć sygnaturę czasową testu, czas trwania testu, lokalizację i nazwę testu. Kliknij dowolną kropkę na wykresie punktowym, aby wyświetlić szczegóły wyniku testu.  

Wybierz określony test, lokalizację lub skróć okres czasu, aby zobaczyć więcej wyników w okolicy interesującego okresu czasu. Użyj Eksploratora wyszukiwania, aby zobaczyć wyniki z wszystkich wykonań, lub użyj zapytań analitycznych w celu uruchomienia niestandardowych raportów dla tych danych.

Oprócz nieprzetworzonych wyników w Eksploratorze metryk istnieją dwie metryki dostępności: 

1. Dostępność: procent testów, które zostały pomyślnie zakończone, dla wszystkich wykonań testów. 
2. Czas trwania testu: średni czas trwania testu dla wszystkich wykonań testów.

Filtry możesz zastosować do nazwy testu, lokalizacji, aby przeanalizować trendy określonego testu lub lokalizacji.

## <a name="edit"></a> Sprawdzanie i edytowanie testów

Na stronie podsumowania wybierz określony test. Strona ta będzie zawierać określone wyniki, można ją również edytować lub wyłączać.

![Edytowanie lub wyłączanie testu sieci Web](./media/app-insights-monitor-web-app-availability/19-availEdit-3.png)

Podczas przeprowadzania konserwacji swojej usługi możesz wyłączyć testy dostępności lub skojarzone z nimi reguły alertów. 

## <a name="failures"></a>Jeśli widzisz błędy
Kliknij czerwoną kropkę.

![Kliknij czerwoną kropkę](./media/app-insights-monitor-web-app-availability/open-instance-3.png)


Na podstawie wyniku testu dostępności możesz:

* Zbadać odpowiedź odebraną z serwera.
* Otworzyć telemetrię wysłaną przez aplikację serwera podczas przetwarzania wystąpienia żądań zakończonych niepowodzeniem.
* Zarejestrować problem lub element roboczy w usłudze Git bądź VSTS w celu prześledzenia problemu. Błąd będzie zawierać link do tego zdarzenia.
* Otworzyć wynik testu sieci Web w programie Visual Studio.


*Test wygląda dobrze, ale jest raportowany jako błąd?* Sprawdź wszystkie obrazy, skrypty, arkusze stylów i inne pliki ładowane przez stronę. Jeśli pobranie dowolnego z nich nie powiedzie się, test zostanie zgłoszony jako nieudany — nawet wtedy, gdy główna strona HTML ładuje się poprawnie.

*Brak powiązanych elementów?* Jeśli usługa Application Insights została skonfigurowana dla aplikacji po stronie serwera, może to być spowodowane trwaniem [próbkowania](app-insights-sampling.md). 

## <a name="multi-step-web-tests"></a>Wieloetapowe testy sieci Web
Możliwe jest monitorowanie scenariusza, który obejmuje sekwencję adresów URL. Jeśli na przykład monitorujesz witrynę sklepu, możesz sprawdzić, czy dodawanie towarów do koszyka działa prawidłowo.

> [!NOTE] 
> Za wieloetapowe testy sieci Web są naliczane opłaty. [Schemat cennika](http://azure.microsoft.com/pricing/details/application-insights/).
> 

Aby utworzyć test wieloetapowy, nagraj scenariusz przy użyciu programu Visual Studio Enterprise, a następnie przekaż nagranie do usługi Application Insights. Usługa Application Insights odtwarza ten scenariusz w określonych odstępach czasu i weryfikuje odpowiedzi.

> [!NOTE]
> W testach nie można używać pętli ani funkcji kodowanych. Test musi być całkowicie zawarty w skrypcie webtest. Można jednak używać wtyczek standardowych.
>

#### <a name="1-record-a-scenario"></a>1. Nagrywanie scenariusza
Nagraj sesję sieci Web w programie Visual Studio Enterprise.

1. Utwórz projekt internetowego testu wydajnościowego.

    ![W programie Visual Studio Enterprise utwórz projekt z szablonu Projekt internetowych testów wydajnościowych i obciążeniowych.](./media/app-insights-monitor-web-app-availability/appinsights-71webtest-multi-vs-create.png)

 * *Nie widzisz szablonu Projekt internetowych testów wydajnościowych i obciążeniowych?* — Zamknij program Visual Studio Enterprise. Otwórz **Instalator programu Visual Studio** w celu zmodyfikowania instalacji programu Visual Studio Enterprise. W obszarze **Poszczególne składniki** wybierz pozycję **Narzędzia do internetowego testowania wydajnościowego i obciążeniowego**.

2. Otwórz plik .webtest i rozpocznij nagrywanie.

    ![Otwórz plik .webtest i kliknij przycisk Nagraj.](./media/app-insights-monitor-web-app-availability/appinsights-71webtest-multi-vs-start.png)
3. Wykonaj działania użytkownika, które chcesz symulować w teście: otwórz witrynę sieci Web, dodaj produkt do koszyka itd. Następnie zatrzymaj test.

    ![Nagrywanie testów sieci Web w programie Internet Explorer.](./media/app-insights-monitor-web-app-availability/appinsights-71webtest-multi-vs-record.png)

    Scenariusz nie powinien być długi. Jest ograniczony do 100 kroków i 2 minut.
4. Zmodyfikuj test, aby:

   * Dodać operacje sprawdzania poprawności odebranego tekstu i kodów odpowiedzi,
   * Usunąć zbędne interakcje. Możesz również usunąć zależne żądania dotyczące obrazów, witryn z reklamami lub witryn służących do śledzenia.

     Pamiętaj, że możesz edytować tylko skrypt testu — nie możesz dodawać niestandardowego kodu ani wywołań do innych testów sieci Web. Nie wstawiaj pętli do testu. Możesz używać standardowych wtyczek testów sieci Web.
5. Uruchom test w programie Visual Studio, aby upewnić się, że działa.

    Moduł uruchamiający testy sieci web otwiera przeglądarkę sieci Web i powtarza nagrane akcje. Upewnij się, że działanie jest zgodne z oczekiwaniami.

    ![Otwórz plik .webtest w programie Visual Studio i kliknij przycisk Uruchom.](./media/app-insights-monitor-web-app-availability/appinsights-71webtest-multi-vs-run.png)

#### <a name="2-upload-the-web-test-to-application-insights"></a>2. Przekaż test sieci Web do usługi Application Insights
1. W portalu Application Insights utwórz test sieci Web.

    ![W bloku Testy sieci Web wybierz przycisk Dodaj.](./media/app-insights-monitor-web-app-availability/16-another-test.png)
2. Wybierz test wieloetapowy i przekaż plik .webtest.

    ![Wybieranie wieloetapowego testu sieci Web.](./media/app-insights-monitor-web-app-availability/appinsights-71webtestUpload.png)

    Ustaw lokalizacje testu, częstotliwość i parametry alertu w taki sam sposób, jak w przypadku testów ping.

#### <a name="3-see-the-results"></a>3. Zobacz wyniki

Wyświetl wyniki testu i ewentualne błędy w taki sam sposób, jak w przypadku testów pojedynczego adresu URL.

Ponadto możesz pobrać wyniki testów, aby wyświetlić je w programie Visual Studio.

#### <a name="too-many-failures"></a>Zbyt wiele niepowodzeń?

* Typową przyczyną błędu jest to, że test trwa zbyt długo. Nie może trwać dłużej niż dwie minuty.

* Pamiętaj, że wszystkie zasoby strony (skrypty, arkusze stylów, obrazy itd.) muszą załadować się poprawnie, aby test zakończył się powodzeniem.

* Test sieci Web musi być całkowicie zawarty w skrypcie webtest — w teście nie można użyć funkcji zakodowanych.

### <a name="plugging-time-and-random-numbers-into-your-multi-step-test"></a>Dodawanie wtyczek czasu i liczb losowych do testu wieloetapowego
Załóżmy, że testujesz narzędzie, które pobiera dane zależne od czasu (np. ceny akcji) z zewnętrznego źródła. Podczas rejestrowania testu sieci Web należy używać określonych godzin, ale ustawionych jako parametry testu: StartTime (Godzina rozpoczęcia) i EndTime (Godzina zakończenia).

![Test sieci Web z parametrami.](./media/app-insights-monitor-web-app-availability/appinsights-72webtest-parameters.png)

Po uruchomieniu testu parametr EndTime powinien zawsze zawierać aktualny czas, a StartTime wartość czasu 15 minut wcześniej.

Wtyczki testu sieci Web umożliwiają parametryzowanie czasu.

1. Dodaj wtyczkę testu sieci Web do każdej wartości parametru zmiennej, która jest potrzebna. Na pasku narzędzi testu sieci Web wybierz polecenie **Dodaj wtyczkę testu sieci Web**.

    ![Wybierz polecenie Dodaj wtyczkę testu sieci Web i wskaż jej typ.](./media/app-insights-monitor-web-app-availability/appinsights-72webtest-plugins.png)

    W tym przykładzie użyte zostaną dwa wystąpienia wtyczki typu Data i godzina. Jedno wystąpienie odpowiada wartości „15 minut temu”, a drugie „teraz”.
2. Otwórz właściwości każdej wtyczki. Nadaj jej nazwę i skonfiguruj, aby używać czasu bieżącego. W jednej z wtyczek ustaw właściwość Dodaj minuty = -15.

    ![Ustawianie właściwości Nazwa, Użyj czasu bieżącego i Dodaj minuty.](./media/app-insights-monitor-web-app-availability/appinsights-72webtest-plugin-parameters.png)
3. W parametrach testu sieci Web użyj {{nazwa wtyczki}}, aby odwoływać się do nazwy wtyczki.

    ![Używanie {{nazwa wtyczki}} w parametrze testu.](./media/app-insights-monitor-web-app-availability/appinsights-72webtest-plugin-name.png)

Teraz przekaż test do portalu. Wartości dynamiczne zostaną zastosowane w każdym przebiegu testu.

## <a name="dealing-with-sign-in"></a>Obsługa logowania
Jeśli użytkownicy logują się do aplikacji, dostępne są różne opcje symulowania logowania, które pozwolą przetestować strony dostępne po zalogowaniu. Zastosowane podejście zależy od typu zabezpieczeń zapewnianych przez aplikację.

We wszystkich przypadkach należy utworzyć konto w ramach aplikacji tylko na potrzeby testowania. Jeśli to możliwe, należy ograniczyć uprawnienia tego konta testowego, aby nie było możliwości, że testy sieci Web będą miały wpływ na rzeczywistych użytkowników.

### <a name="simple-username-and-password"></a>Prosta nazwa użytkownika i hasło
Rejestrowanie testu sieci Web w zwykły sposób. Najpierw usuń pliki cookie.

### <a name="saml-authentication"></a>Uwierzytelnianie SAML
Użyj wtyczki SAML, która jest dostępna do testów sieci Web.

### <a name="client-secret"></a>Klucz tajny klienta
Jeśli aplikacja ma trasę logowania, która obejmuje klucz tajny klienta, użyj tej trasy. Azure Active Directory (AAD) to przykład usługi, która umożliwia logowanie za pomocą klucza tajnego klienta. W usłudze AAD klucz tajny klienta jest kluczem aplikacji.

Poniżej przedstawiono przykładowy test sieci Web aplikacji sieci Web platformy Azure przy użyciu klucza aplikacji:

![Przykład klucza tajnego klienta](./media/app-insights-monitor-web-app-availability/110.png)

1. Pobierz token z usługi AAD przy użyciu klucza tajnego klienta (AppKey).
2. Wyodrębnij token elementu nośnego z odpowiedzi.
3. Wywołaj interfejs API przy użyciu tokenu elementu nośnego w nagłówku autoryzacji.

Upewnij się, że test sieci Web jest rzeczywistym klientem, to znaczy ma własną aplikację w usłudze AAD, i użyj jego identyfikatora klienta i klucza aplikacji. Testowana usługa również ma własną aplikację w usłudze AAD: identyfikator URI identyfikatora tej aplikacji jest uwzględniany w teście sieci Web w polu „resource”.

### <a name="open-authentication"></a>Uwierzytelnianie otwarte
Przykładem uwierzytelniania otwartego jest logowanie przy użyciu konta Microsoft lub Google. Wiele aplikacji, które używają protokołu OAuth, zapewnia alternatywną obsługę klucza tajnego klienta, więc przede wszystkim należy zbadać tę możliwość.

Jeśli w ramach testu należy zalogować się przy użyciu protokołu OAuth, ogólne podejście jest następujące:

* Użyj narzędzia takiego jak Fiddler, aby sprawdzić ruch między przeglądarką sieci Web, witryną uwierzytelniającą a aplikacją.
* Wykonaj co najmniej dwa logowania na różnych komputerach lub w różnych przeglądarkach albo w długich odstępach czasu (umożliwi to wygaśnięcie tokenów).
* Porównując różne sesje, zidentyfikuj token przekazywany z powrotem z witryny uwierzytelniającej, który jest następnie przekazywany do serwera aplikacji po zalogowaniu.
* Nagraj test sieci Web przy użyciu programu Visual Studio.
* Sparametryzuj tokeny, ustawiając parametr, gdy token jest zwracany z witryny uwierzytelniającej i używając go w zapytaniu do tej witryny.
  Program Visual Studio podejmie próby parametryzacji testu, ale parametryzacja tokenów nie przebiegnie poprawnie.


## <a name="performance-tests"></a>Testy wydajności
Witrynę internetową możesz poddać testowi obciążeniowemu. Podobnie jak w przypadku testu dostępności można wysłać proste żądania lub żądania wieloetapowe z naszych punktów na całym świecie. W przeciwieństwie do testu dostępności wysyłanych jest wiele żądań symulujących wielu równoczesnych użytkowników.

Z poziomu bloku Przegląd otwórz pozycję **Ustawienia**, **Testy wydajności**. Podczas tworzenia testu będzie miało miejsce zaproszenie do połączenia się z kontem usługi Visual Studio Team Services lub utworzenia go.

Po zakończeniu testu wyświetlane są czasy reakcji i współczynniki powodzenia.


![Test wydajnościowy](./media/app-insights-monitor-web-app-availability/perf-test.png)

> [!TIP]
> Aby obserwować wyniki testów wydajnościowych, należy użyć [transmisji strumieniowej na żywo](app-insights-live-stream.md) i [profilera](app-insights-profiler.md).
>

## <a name="automation"></a>Automatyzacja
* Automatyczne [konfigurowanie testów dostępności za pomocą skryptów środowiska PowerShell](app-insights-powershell.md#add-an-availability-test).
* Konfigurowanie [elementu webhook](../monitoring-and-diagnostics/insights-webhooks-alerts.md) który jest wywoływany przy zgłaszaniu alertu.

## <a name="qna"></a>Pytania? Problemy?
* *Czy mogę wywołać kod z mojego testu sieci Web?*

    Nie. Kroki testu muszą być zawarte w pliku .webtest. Nie można też wywoływać innych testów sieci Web ani używać pętli. Istnieje jednak kilka wtyczek, które mogą być przydatne.
* *Czy jest obsługiwany protokół HTTPS?*

    Obsługujemy protokół TLS 1.1 i TLS 1.2.
* *Czym różnią się „testy sieci Web” i „testy dostępności”?*

    Te dwa terminy mogą być używane zamiennie. Testy dostępności to bardziej ogólny termin, który, oprócz wieloetapowych testów witryny, obejmuje testy ping pojedynczego adresu URL.
* *Chcę użyć testów dostępności na naszym serwerze wewnętrznym działającym za zaporą.*

    Istnieją dwa możliwe rozwiązania:
    
    * Skonfiguruj zaporę, aby zezwolić na żądania przychodzące z [adresów IP naszych agentów testów sieci Web](app-insights-ip-addresses.md).
    * Napisz własny kod do okresowego testowania wewnętrznego serwera. Uruchom kod jako proces w tle na serwerze testowym za zaporą. Proces testowania może wysyłać wyniki do usługi Application Insights za pomocą interfejsu API [TrackAvailability()](https://docs.microsoft.com/dotnet/api/microsoft.applicationinsights.telemetryclient.trackavailability) w podstawowym zestawie SDK. Wymaga to, aby serwer testowy miał dostęp do połączeń wychodzących punktu końcowego pozyskiwania usługi Application Insights, ale stanowi to dużo mniejsze zagrożenie bezpieczeństwa niż alternatywne dopuszczenie żądań przychodzących. Wyniki nie będą widoczne w blokach testów dostępności sieci Web, ale są wyświetlane jako wyniki dostępności w obszarach analizy, wyszukiwania i eksploratora metryk.
* *Przekazywanie wieloetapowego testu sieci Web kończy się niepowodzeniem*

    Limit rozmiaru to 300 KB.

    Pętle nie są obsługiwane.

    Odwołania do innych testów sieci Web nie są obsługiwane.

    Źródła danych nie są obsługiwane.
* *Mój test wieloetapowy nie jest wykonywany w całości*

    Istnieje limit 100 żądań na test.

    Test zostanie zatrzymany, jeśli działa dłużej niż dwie minuty.
* *Jak uruchomić test z wykorzystaniem certyfikatów klienta?*

    Niestety nie jest to obsługiwane.


## <a name="next"></a>Następne kroki
[Dzienniki diagnostyczne usługi Search][diagnostic]

[Rozwiązywanie problemów][qna]

[Adresy IP agentów testów sieci Web](app-insights-ip-addresses.md)

<!--Link references-->

[azure-availability]: ../insights-create-web-tests.md
[diagnostic]: app-insights-diagnostic-search.md
[qna]: app-insights-troubleshoot-faq.md
[start]: app-insights-overview.md
