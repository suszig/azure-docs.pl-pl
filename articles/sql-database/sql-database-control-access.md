---
title: "Kontrola dostępu w usłudze Azure SQL Database | Microsoft Docs"
description: "Więcej informacji na temat kontroli dostępu w usłudze Microsoft Azure SQL Database."
services: sql-database
documentationcenter: 
author: BYHAM
manager: jhubbard
editor: 
tags: 
ms.assetid: 8e71b04c-bc38-4153-8f83-f2b14faa31d9
ms.service: sql-database
ms.custom: overview
ms.devlang: na
ms.topic: get-started-article
ms.tgt_pltfrm: na
ms.workload: data-management
ms.date: 10/18/2016
ms.author: rickbyh
translationtype: Human Translation
ms.sourcegitcommit: f4712d70c0323e607ddcc021809f8097a621730d
ms.openlocfilehash: 82508d01f9f1aaee11ebb5a5f936dfc71ace9cad


---
# <a name="azure-sql-database-access-control"></a>Kontrola dostępu w usłudze Azure SQL Database
Aby zapewnić bezpieczeństwo, usługa SQL Database kontroluje dostęp za pomocą reguł zapory, ograniczając adresy IP dla połączeń, stosując mechanizmy uwierzytelniania wymagające potwierdzenia tożsamości przez użytkowników oraz mechanizmy autoryzacji ograniczające użytkowników do określonych działań i danych. 

> [!IMPORTANT]
> Aby zobaczyć przegląd funkcji zabezpieczeń usługi SQL Database, zobacz [omówienie zabezpieczeń usługi SQL](sql-database-security-overview.md).
>

## <a name="firewall-and-firewall-rules"></a>Zapora i reguły zapory
Usługa Microsoft Azure SQL Database udostępnia usługę relacyjnej bazy danych dla platformy Azure i innych aplikacji internetowych. Aby chronić dane, zapora uniemożliwia wszelki dostęp do serwera bazy danych do momentu określenia komputerów, które mają uprawnienia. Zapora udziela dostępu do bazy danych na podstawie źródłowego adresu IP każdego żądania. Aby uzyskać więcej informacji, zobacz [Omówienie reguł zapory usługi Azure SQL Database](sql-database-firewall-configure.md)

Usługa Azure SQL Database jest dostępna tylko za pośrednictwem portu TCP 1433. Aby uzyskać dostęp do usługi SQL Database z komputera, upewnij się, że zapora komputera klienta umożliwia wychodzący ruch TCP na porcie TCP 1433. Należy zablokować połączenia przychodzące na porcie TCP 1433, jeśli nie są one wymagane przez inne aplikacje. 

W ramach procesu łączenia wszystkie połączenia przychodzące z maszyny wirtualnej platformy Azure są przekierowywane na inny adres IP i port, unikatowy dla każdej roli procesu roboczego. Numer portu należy do zakresu od 11000 do 11999. Aby uzyskać więcej informacji o portach TCP, zobacz artykuł [Ports beyond 1433 for ADO.NET 4.5 and SQL Database V12](sql-database-develop-direct-route-ports-adonet-v12.md) (Porty inne niż 1433 dla platformy ADO.NET 4.5 i usługi SQL Database 12).

## <a name="authentication"></a>Authentication

Usługa SQL Database obsługuje dwa typy uwierzytelniania:

* **Uwierzytelnianie usługi SQL**, które używa nazwy użytkownika i hasła. Po utworzeniu serwera logicznego bazy danych należy określić nazwę logowania „server admin” przy użyciu nazwy użytkownika i hasła. Przy użyciu tych poświadczeń można wybrać metodę uwierzytelniania w każdej innej bazie danych na tym serwerze jako jej właściciel, czyli „dbo”. 
* **Uwierzytelnianie usługi Azure Active Directory**, które korzysta z tożsamości zarządzanej przez usługę Azure Active Directory i jest obsługiwane w przypadku zarządzanych i zintegrowanych domen. Używaj uwierzytelniania usługi Active Directory (zabezpieczeń zintegrowanych), [gdy tylko jest to możliwe](https://msdn.microsoft.com/library/ms144284.aspx). Aby skorzystać z uwierzytelniania przy użyciu usługi Azure Active Directory, należy utworzyć innego administratora serwera o nazwie „Azure AD admin”, co umożliwi administrowanie użytkownikami i grupami usługi Azure AD. Ten administrator może również wykonywać wszystkie operacje, które może wykonać zwykły administrator serwera. Zobacz artykuł [Connecting to SQL Database By Using Azure Active Directory Authentication](sql-database-aad-authentication.md) (Łączenie z usługą SQL Database przy użyciu uwierzytelniania usługi Azure Active Directory), aby poznać krok po kroku sposób tworzenia administratora usługi Azure AD w celu włączenia uwierzytelniania usługi Azure Active Directory.

Aparat bazy danych zamyka połączenia, które pozostawały bezczynne dłużej niż przez 30 minut. Połączenie musi wykonać ponowne logowanie, zanim będzie można z niego korzystać. Stale aktywne połączenia z usługą SQL Database wymagają ponownej autoryzacji (wykonywanej przez aparat bazy danych) co najmniej raz na 10 godzin. Aparat bazy danych próbuje ponownej autoryzacji przy użyciu podanego pierwotnie hasła, dzięki czemu nie jest wymagane wprowadzanie danych przez użytkownika. Ze względu na wydajność po zresetowaniu hasła w usłudze SQL Database połączenie nie jest ponownie uwierzytelniane — nawet w przypadku zresetowania połączenia z powodu buforowania połączeń. Jest to zachowania inne niż w przypadku lokalnej usługi SQL Server. Jeśli po początkowej autoryzacji połączenia zmieniono hasło, należy zakończyć to połączenie i utworzyć nowe przy użyciu nowego hasła. Użytkownik z uprawnieniami KILL DATABASE CONNECTION może w sposób jawny zakończyć połączenie z usługą SQL Database za pomocą polecenia [KILL](https://msdn.microsoft.com/library/ms173730.aspx).

Konta użytkowników można utworzyć w bazie danych master i przyznać im uprawnienia we wszystkich bazach danych na serwerze. Istnieje możliwość ich utworzenia w samej bazie danych (są to tzw. użytkownicy zawarci). Aby uzyskać informacje dotyczące tworzenia danych logowania i zarządzania nimi, zobacz [Zarządzanie danymi logowania](sql-database-manage-logins.md). Używaj zawartych użytkowników bazy danych, aby zwiększyć przenośność i skalowalność. Aby uzyskać więcej informacji na temat zawartych użytkowników, zobacz [Użytkownicy zawartej bazy danych — tworzenie przenośnej bazy danych](https://msdn.microsoft.com/library/ff929188.aspx), [CREATE USER (Transact-SQL)](https://technet.microsoft.com/library/ms173463.aspx) i [Zawarte bazy danych](https://technet.microsoft.com/library/ff929071.aspx).

Zalecanym najlepszym rozwiązaniem jest używanie przez daną aplikację osobnego konta do uwierzytelniania — w ten sposób można ograniczyć uprawnienia nadane aplikacji i zmniejszyć ryzyko złośliwych działań w przypadku, gdy kod aplikacji jest narażony na atak polegający na wstrzyknięciu kodu SQL. Zalecaną metodą jest utworzenie [użytkownika zawartej bazy danych](https://msdn.microsoft.com/library/ff929188), co umożliwia aplikacji bezpośrednie uwierzytelnianie w bazie danych. Można utworzyć użytkownika zawartej bazy danych, który używa uwierzytelniania programu SQL, wykonując następujące polecenie języka T-SQL po nawiązaniu połączenia z bazą danych użytkownika jako administrator serwera:

## <a name="authorization"></a>Autoryzacja

Autoryzacja określa, co użytkownik może zrobić w usłudze Azure SQL Database, i jest kontrolowana za pomocą [członkostw roli](https://msdn.microsoft.com/library/ms189121) bazy danych konta użytkownika i [uprawnień na poziomie obiektu](https://msdn.microsoft.com/library/ms191291.aspx). Zalecanym najlepszym rozwiązaniem jest przyznanie użytkownikom minimalnych niezbędnych uprawnień. Konto administratora serwera, za pomocą którego nawiązujesz połączenie, jest członkiem roli db_owner, która ma uprawnienia do wykonywania wszystkich funkcji w bazie danych. Zapisz to konto, aby móc wdrażać uaktualnienia schematów i wykonywać inne operacje zarządzania. Używaj konta „ApplicationUser” z bardziej ograniczonymi uprawnienia do nawiązywania połączenia pomiędzy swoją aplikacją a bazą danych aplikacji, korzystając z minimalnych uprawnień wymaganych przez aplikację. Aby uzyskać więcej informacji, zobacz temat [Zarządzanie danymi logowania](sql-database-manage-logins.md).

Dostęp do bazy danych master jest zazwyczaj potrzebny tylko administratorom. Rutynowy dostęp do każdej bazy danych użytkownika powinien się odbywać za pośrednictwem użytkowników utworzonych w każdej zawartej bazie danych innych niż administrator. W przypadku korzystania z użytkowników zawartej bazy danych nie trzeba tworzyć nazw logowania w bazie danych master. Aby uzyskać więcej informacji, zobacz artykuł [Contained Database Users - Making Your Database Portable](https://msdn.microsoft.com/library/ff929188.aspx) (Użytkownicy zawartej bazy danych — tworzenie przenośnej bazy danych).

Ponadto tych funkcji można użyć do ograniczenia lub podniesienia poziomu uprawnień.

* [Personifikacji](https://msdn.microsoft.com/library/vstudio/bb669087) i [podpisywania modułów](https://msdn.microsoft.com/library/bb669102) można używać do bezpiecznego tymczasowego podnoszenia poziomu uprawnień.
* [Zabezpieczeń na poziomie wiersza](https://msdn.microsoft.com/library/dn765131) można używać do ograniczania zbioru wierszy, do których użytkownik może uzyskać dostęp.
* [Maskowania danych](sql-database-dynamic-data-masking-get-started.md) można używać do ograniczania ujawniania danych wrażliwych.
* [Procedury składowane](https://msdn.microsoft.com/library/ms190782) umożliwiają ograniczenie czynności wykonywanych w bazie danych.

## <a name="next-steps"></a>Następne kroki

- Aby zapoznać się z przeglądem wszystkich funkcji zabezpieczeń usługi SQL Database, zobacz [omówienie zabezpieczeń usługi SQL](sql-database-security-overview.md).
- Aby dowiedzieć się więcej o regułach zapory, zobacz artykuł dotyczący [zapory usługi Azure SQL Database](sql-database-firewall-configure.md).
- Aby dowiedzieć się więcej o użytkownikach i danych logowania, zobacz [Zarządzanie danymi logowania](sql-database-manage-logins.md). 
- Omówienie korzystania z funkcji ochrony danych w usłudze SQL Database zawiera artykuł dotyczący [ochrony i zabezpieczeń danych](sql-database-protect-data.md).
- Omówienie aktywnego monitorowania zawierają artykuły z [wprowadzeniem do funkcji inspekcji usługi SQL Database](sql-database-auditing-get-started.md) i [wprowadzeniem do funkcji wykrywania zagrożeń usługi SQL Database](sql-database-threat-detection-get-started.md).




<!--HONumber=Dec16_HO4-->


